# Programmazione ad Oggetti - Laboratorio 01
## Esercizio 1 - test-scopes

Nota importante: in tutti gli esercizi che seguono, a partire da questo, si prega di *non modificare*, se forniti dai docenti:

* I nomi dei metodi
* Il numero ed il tipo di parametri in ingresso ai metodi
* Il tipo di ritorno dei metodi

#### FASE 1

1. Analizzare il sorgente `TestScopes.java`
2. Prima di compilare e lanciare il programma riflettere sul comportamento dei metodi della classe e provare a prevedere l'output di ogni singola stampa, scrivendo su un foglio il risultato previsto
3. Si compili programma
  * NOTA: Essendo presenti due file sorgente, il compilatore `javac` andrebbe concettualmente invocato due volte, una per ciascun file.
  * Alternativamente, è possibile invocare `javac` passando entrambi i file come parametro, oppure utilizzare la wildcard `*` seguita dall'estensione del file per compilare tutti i file in una sola passata.
  * Si provi a compilare usando tutte e tre le metodologie descritte. Fra una compilazione e la successiva si eliminino i file con estensione `.class` generati dal compilatore.
4. Si esegua il programma, e se ne confronti l'output con quanto previsto al punto (2): se l'output è differente, si cerchi di capirne il motivo (si contatti il docente o il tutor in caso di dubbi).
