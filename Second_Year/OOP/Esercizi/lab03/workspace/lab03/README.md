# Programmazione ad Oggetti - Laboratorio 03

### FASE 1 - Miglioramento di classi già implementate

#### Principio di incapsulamento

* Analizzare la classe `oop.lab03.encapsulation.Student`
* È una versione modificata della classe definita nel package `oop.lab02.constructors` e vista la settimana scorsa
* La si confronti con la precedente:
    - I campi sono ora privati: un client della classe non sarà mai influenzato dalla modifica di meri aspetti implementativi
    - Sono stati introdotti dei selettori per ottenere le proprietà dell'oggetto: `getName()`, `getSurname()`, ...
* Si modifichino similmente le classi `Calculator` e `Smartphone` contenute nel package `oop.lab03.encapsulation`:
    - Si rendano privati tutti i campi
    - Si introducano selettori opportuni per recuperare o modificare le proprietà di interesse

#### Il metodo `toString()`

* Analizzare `AccountHolder` contenuta nel package `oop.lab03.bank`
* Modella un generico utilizzatore di conto bancario, identificato da un id
* È realizzata applicando i principi di incapsulamento e information hiding (che andranno applicati *sempre* d'ora in poi ad *ogni* classe che costruiremo).
* Si implementi il metodo `String toString()` lasciato incompleto (si ricordi che `String toString()` è il metodo convenzionalmente usato in Java per ottenere la rappresentazione testuale di un oggetto).

#### Costruzione di classi incapsulate

* Si completi la classe `SimpleBankAccount` seguendo le istruzioni riportate nei commenti della medesima
* Si testi l'implementazione utilizzando la classe `oop.lab03.bank.TestSimpleBankAccount`.

### FASE 2 - Interfacce

* Si modifichi la classe `SimpleBankAccount` in modo che implementi l'interfaccia `BankAccount` (presente nel package `oop.lab03.bank.interfaces`), realizzando solo i metodi necessari affinché l'interfaccia risulti correttamente implementata.
    - Si noti che per SimpleBankAccount non sono previste spese di gestione. Quindi, il metodo `chargeManagementFees()` va definito (in quanto previsto dall'interfaccia) ma avrà corpo vuoto...
* Si implementi in autonomia la classe `StrictBankAccount`, tale che:
    - `StrictBankAccount` implementa `BankAccount`
    - Le operazioni sul conto dovranno essere abilitate solo se lo user id corrisponde a quello a cui il conto è stato associato
    - Non dovrà essere possibile effettuare dei prelievi se l'ammontare da prelevare specificato è superiore alla disponibilità corrente del conto. Se il caso si verifica, le operazioni di prelievo non dovranno fare nulla.
    - Le spese di gestione dovranno essere calcolate come segue: al costo fisso di 5 Euro andrà aggiunto un costo variabile di 0.1 euro per ciascuna transazione effettuata
* Effettura il test di `StrictBankAccount` seguendo le indicazioni fornite ed i commenti in `TestBankAccount` (presente nel package `oop.lab03.bank.interfaces`)

### FASE 3 - Composizione

* Si osservi il banale sistema software nel package `oop.lab03.acme`.
    - Contiene un sistema per la gestione di appelli d'esame universitari. Gli studenti possono vedere gli esami esistenti, registrarsi, visualizzare i voti degli esami conclusi, visualizzare le statistiche relative ai propri esami. I docenti possono creare nuovi appelli, inserire voti per gli appelli passati, visualizzare statistiche relative agli appelli.
* Si osservi l'interfaccia `User`, che definisce un generico utente del sistema, e la classe `Student` che la implementa.
* Si implementi la classe `Professor`, che implementa `User` e modella un generico docente
    - Campi:
        * `int id`
        * `String name`
        * `String surname`
        * `String password` (nota, in realtà le password non dovrebbero mai esser tenute in chiaro)
        * `String[] courses`
    - Un solo costruttore che richieda i dati necessari ad inizializzare la classe
    - Metodi:
        * `public void replaceCourse(String course, int index)`: sostituisce il corso all'indice `index` con quello fornito in input
        * `public void replaceAllCourses(String[] courses)`: sostituisce tutti i corsi tenuti dal docente
* Si implementi la classe `Exam`, che modella un generico appello d'esame.
    - Campi:
        * `int id`
        * `int maxStudents`
        * `int registeredStudents`
        * `String courseName`
        * `Professor professor`
        * `ExamRoom room` (fornita nei sorgenti)
        * `Student[] students`
    - Un solo costruttore che richieda i dati necessari ad inizializzare la classe. Inizialmente ci dovranno essere zero studenti registrati.
    - Metodi:
        * Opportuni selettori per le proprietà dell'esame
        * `public void registerStudent(Student student)`: iscrive lo studente all'appello. Qualora si sia raggiunto il limite massimo di studenti per l'appello, non fa nulla.
        * Si implementi `toString()` in modo opportuno, utilizzando la funzione di utilità `Arrays.toString()` per ottenere una rappresentazione formato `String` di un array
    - Nota: è possibile creare l'array di studenti fissandone la dimensione al numero massimo di studenti, ed usando il numero di studenti registrati come indice per sapere in che posizione registrare nuovi studenti.
* Si seguano le linee guida in `Testing` per effettuare il test delle classi `Professor` ed `Exam`

### FASE 4 - Implementare un nuovo sistema completo

#### Shape e circle

* Si definisca *da zero* una nuova interfaccia `oop.lab03.shapes.interfaces.Shape` che modella una qualunque figura geometrica bidimensionale, che consenta il calcolo di area e perimetro.
* Si implementi la classe `oop.lab03.shapes.Circle`, che implementa `Shape`, e che modella il cerchio. Si faccia particolare attenzione alla scelta dei campi, scegliendo quelli strettamente necessari.
 * Si ricorda che la classe `java.lang.Math` ha un campo statico pubblico `PI` che contiene il valore di π. Si ricorda inoltre che il perimetro di un cerchio di raggio r può esser calcolato come 2πr, e che l'area del cerchio è calcolabile come πr².

#### Poligoni

* Si crei una nuova interfaccia `it.unibo.oop.lab03.shapes.interfaces.Polygon` che estende `Shape`, modellando l'idea di figure geometriche con un numero finito di lati (poligoni). In particolare, l'interfaccia abbia un metodo `int getEdgeCount()` che restituisce il suddetto numero.
* Si implementino le classi `oop.lab03.shapes.Square`, `oop.lab03.shapes.Rectangle`, e `oop.lab03.shapes.Triangle`. Tutte implementano `Polygon`.
* Una volta terminata l'implementazione, si scriva un test `oop.lab03.shapes.WorkWithShapes` nel quale si creano varie figure geometriche (almeno una per tipo) e se ne stampa l'area ed il perimetro.
