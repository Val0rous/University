# Programmazione ad Oggetti - Laboratorio 02
## Esercizio 7 - array

#### FASE 1 - Arrays

1. Si analizzi il metodo `countOccurencies()` della classe `WorkWithArrays`, aiutandosi con l'utilità di test `boolean testCountOccurrencies()`
2. Si compili ed esegua la classe
3. Si aggiunga un nuovo test al metodo `testCountOccurr()`
4. Si compili e si esegua nuovamente
5. Si completino i seguenti metodi statici nella classe `WorkWithArrays`:
    - `public static int[] evenElements(int[] array)`, che restituisce un array con i soli elementi in posizione (indice) *pari* dell'array fornito in input, ad esempio `evenElems([1, 2, 3, 4]) => [1, 3]`
    - `public static int[] oddElements(int[] array)` che restituisce un array con i soli elementi in posizione (indice) *dispari* dell'array fornito in input, ad esempio `oddElems([1, 2, 3, 4] => [2,4]`
    - `public static int mostRecurringElement(int[] array)` che restituisce l'elemento che viene ripetuto più volte all'interno `array`, ad esempio p.e. `mostRecurringElement([1, 2, 1, 3, 4] => 1`, `mostRecurringElement([7,1,5,7,7,9]) => 7`

#### FASE 2 - Riconoscitore di sequenze

1. La classe `SeqRecognizer` implementa un riconoscitore di varie sequenze di caratteri. Si analizzi il primo esempio già implementato `boolean checkSeq1(int[] array)` che riconosce la sequenza {1}{2|3}, ossia, una qualunque sequenza (anche vuota) di 1 seguita da una qualunque sequenza (anche vuota) di 2 o 3. Strategia risolutiva in linguaggio naturale:
    1. Finché trovo una sequenza di uno, vado avanti nell’array
    2. Finché trovo dei due o dei tre, vado avanti nell’array
    3. Verifico di essere arrivato in fondo
2. Si scriva il metodo `public static boolean checkSeq2(int[] array)`, che riconosce la sequenza 1{2}3, ossia una occorrenza di 1, seguita da una qualunque sequenza (anche vuota) di 2, seguita da un 3.
3. Si scriva il metodo `public static boolean checkSeq3(int[] array)`, che riconosce la sequenza 1{2}3{4}[5], ossia una occorrenza di 1 , seguita da una qualunque sequenza (anche vuota) di 2, seguita da un 3, seguita da una qualunque sequenza (anche vuota) di 4, seguita opzionalmente da un 5

#### FASE 3 - Inversione e duplicazione

1. Implementare il metodo `public static int[] revertUpTo(int[] array, int stopElement)`, che inverte gli elementi di `array` dall'inizio fino alla prima occorrenza dell'elemento `stopElement` *inclusa*. Gli elementi successivi alla suddetta occorrenza devono rimanere invariati, per esempio `revertUpTo([1,2,3,4,5,6,7], 5) => [5,4,3,2,1,6,7]`

#### FASE 4 - Array di oggetti

Completare la classe `PlayWithSmartphoneArrays`, che lavora sulla classe `Smartphone` costruita in precedenza, implementando i seguenti metodi che restituiscono il numero di smartphone che rispettano le preferenze fornite dagli utenti:

1. `static int search(Smartphone[] array, String brand)`
2. `static int search(Smartphone[] array, boolean hasNFC, boolean hasGPS)`
3. `static int search(Smartphone[] array, int nCPUs, int sdSize, boolean has3G)`

#### FASE 5 - Algoritmica su array

1. Implementare `public static int[] sortArray(int[] array,boolean desc)`, che ordina l'array fornito in input (ordinamento crescente/descrescente a seconda del valore del parametro `desc`.
    - Si può far riferimento all'algoritmo bubble sort
    - è proibito l'uso del metodo di libreria `Arrays.sort()` :)
2. Implementare `public static double computeVariance(double[] array)`, che calcola la varianza degli elementi di un array

#### FASE 6 - Array circolare

Completare la classe `oop.lab02.arrays.MyCircularArray` che implementa un array circolare, contenente:
    - Un campo `int[] array`
    - Costruttore `MyCircularArray(int size)`
    - Costruttore `MyCircularArray()`
    - metodo `public void addElem(int element)`, che aggiunge `element` all'interno di `array` in modo che, una volta raggiunta la dimensione massima dell'array, i nuovi valori vadano a sovrascrivere quelli precedentemente memorizzati.
    - metodo `public void reset()`, che reinizializza a zero tutti gli elementi di `array`
Nota: è possibile aggiungere campi e metodi a piacimento al fine di realizzare quanto richiesto.
